<html><head><meta http-equiv="Content-Type" content="text/html; charset=UTF-8">

</head><body><div id="region-main-wrap">
                    <div id="region-main">
                        <div class="region-content">
                            <span id="maincontent"></span><h2 id="pageheading" class="main">Zadanie zaliczeniowe --- E-ognisko</h2><div class="box generalbox center clearfix"><div class="no-overflow"><p></p>
<p><span style="line-height: 1.4;">Fajnie byłoby móc zorganizować ognisko... wirtualne, takie z gitarą lub karaoke. </span><span style="line-height: 1.4;">Napisz
 w dwa programy: serwer i klient, dzięki którym będzie można przekazywać
 dźwięk (lub inne dane) pomiędzy wieloma klientami.</span></p>
<p><span style="line-height: 1.4;"></span><span style="font-size: 1.5em; font-weight: bold; line-height: 1.4;">"Zmienne" użyte w treści</span></p>
<ul>
<li><span style="line-height: 1.4;">PORT - numer portu, z którego korzysta serwer do komunikacji (zarówno TCP, jak i UDP), domyślnie 10000 + (numer_albumu % 10000)</span><span style="line-height: 1.4;">; ustawiany parametrem -p serwera, opcjonalnie też klient (patrz opis)</span></li>
<li><span style="line-height: 1.4;">SERVER_NAME - nazwa lub adres IP serwera, z którym powinien połączyć się klient, ustawiany parametrem -s klienta</span></li>
<li><span style="line-height: 1.4;">FIFO_SIZE - rozmiar w bajtach 
kolejki FIFO, którą serwer utrzymuje dla każdego z klientów; ustawiany 
parametrem -F serwera, domyślnie 10560</span></li>
<li><span style="line-height: 1.4;">FIFO_LOW_WATERMARK - opis w treści; ustawiany parametrem -L serwera, domyślnie 0</span></li>
<li><span style="line-height: 1.4;">FIFO_HIGH_WATERMARK - opis w treści; ustawiany parametrem -H serwera, domyślnie równy FIFO_SIZE</span></li>
<li><span style="line-height: 1.4;">BUF_LEN - rozmiar (w datagramach) bufora pakietów wychodzących, ustawiany parametrem -X serwera, domyślnie 10</span></li>
<li>RETRANSMIT_LIMIT - opis w treści; ustawiany parametrem -X klienta, domyślnie 10</li>
<li>TX_INTERVAL - czas (w milisekundach) pomiędzy kolejnymi wywołaniami miksera, ustawiany parametrem -i serwera; domyślnie: 5ms</li>
</ul>
<h2>Serwer</h2>
<p>Serwer to nic innego jak duży mikser --- odbiera dane od wielu 
klientów, następnie miesza je wszystkie, otrzymując w efekcie jeden 
strumień danych. Następnie przesyła zmieszane dane z powrotem do 
wszystkich klientów. Opisana procedura odbywa się przy pomocy protokołu 
UDP.</p>
<p>Serwer nasłuchuje na porcie PORT, zarówno na TCP, jak i na UDP. 
Połączenie TCP w zasadzie służy jedynie do wykrywania, że połączenie 
zostało przerwane. Protokół opisany jest dalej.</p>
<p>Dla każdego klienta serwer powinien utrzymywać kolejkę FIFO wielkości
 FIFO_SIZE bajtów. Kolejka może być w jednym z dwóch stanów:</p>
<ul>
<li>FILLING - stan początkowy, a także ustalany wtedy, gdy liczba bajtów w FIFO stanie się mniejsza bądź równa FIFO_LOW_WATERMARK,</li>
<li>ACTIVE - stan ustalany wtedy, gdy liczba bajtów w FIFO stanie się większa bądź rowna FIFO_HIGH_WATERMARK.</li>
</ul>
<p>Dane odebrane od klienta umieszczane są w kolejce z nim związanej. 
Jeśli w kolejce nie ma miejsca, serwer nie powinien próbować czytać 
danych od tego klienta.</p>
<p><span style="line-height: 1.4;">Poza tym co TX_INTERVAL serwer 
konstruuje datagram wyjściowy, przekazując dane z tych kolejek, które są
 w stanie ACTIVE, do poniższej funkcji miksującej, która powinna być 
umieszczona w osobnym pliku.</span></p>
<p><span style="font-family: 'courier new', courier, monospace;">struct mixer_input {</span><br><span style="font-family: 'courier new', courier, monospace;">  void* data;       // Wskaźnik na dane w FIFO</span><br><span style="font-family: 'courier new', courier, monospace;">  size_t len;       // Liczba dostępnych bajtów</span><br><span style="font-family: 'courier new', courier, monospace;">  size_t cons<span style="font-family: 'courier new', courier, monospace;">umed;  // Wartość ustawiana przez mikser, wskazująca, ile bajtów należy</span><br>                    // usunąć z FIFO.</span><br><span style="font-family: 'courier new', courier, monospace;">} </span></p>
<p><span style="font-family: 'courier new', courier, monospace;">void mixer(<br>  struct mixer_input* inputs, size_t n,  // tablica struktur mixer_input, po jednej strukturze na każdą<br>                                         // kolejkę FIFO w stanie ACTIVE<br>  void* output_buf,                      // bufor, w którym mikser powinien umieścić dane do wysłania<br>  size_t* output_size,                   // początkowo rozmiar output_buf, następnie mikser umieszcza<br>                                         // w tej zmiennej liczbę bajtów zapisanych w output_buf<br>  unsigned long tx_interval_ms           // wartość zmiennej TX_INTERVAL<br>);</span></p>
<p>Domyślna implementacja powinna zakładać, że danymi w FIFO są liczby 
16-bitowe ze znakiem, a na wyjście chcemy sumować odpowiadające sobie 
wartości. Każde wywołanie powinno wyprodukować dane długości <em>176*tx_interval_ms</em>
 bajtów. Jeśli w którejś z kolejek jest mniej danych, trzeba założyć, że
 reszta to zera. Ewentualne przepełnienia należy obciąć do granicznych 
wartości typu 16-bitowego.</p>
<p>Zwrócone w <em>output_buf/output_size</em> dane serwer wysyła przez UDP do wszystkich klientów (datagramy są wysyłane nawet jeśli <em>output_size </em>== 0).</p>
<p>Należy zwrócić uwagę na to, żeby dane rzeczywiście były przesyłane 
średnio co TX_INTERVAL czasu, to ważne w przypadku danych audio. Często 
powtarzające się trzaski bądź przerwy mogą mieć związek z nieodpowiednią
 szybkością transmisji. Pojedyncze trzaski są dopuszczalne, trudno 
bowiem zapewnić powtarzalny czas odpowiedzi systemu na zdarzenia w 
skali, o której mowa w zadaniu. Będzie też pewna rozbieżność w szybkości
 zegarów pomiędzy komputerami w sieci. Prawdziwe systemy przesyłania 
multimediów korzystają z różnych algorytmów synchronizacji takich 
strumieni.</p>
<p><span style="line-height: 1.4;">Serwer powinien się zakończyć po odebraniu sygnału SIGINT (Ctrl-C).</span></p>
<h2>Klient</h2>
<p>Klient przekazuje dane ze standardowego wejścia do serwera oraz jednocześnie z serwera na standardowe wyjście.</p>
<p>Jeśli klient otrzyma z linii komend argument -s, łączy się z serwerem
 o podanej nazwie (DNS-owej) lub adresie IP, na port przekazany ew. 
parametrem -p.</p>
<p><span style="line-height: 1.4;">Po wyczerpaniu danych ze 
standardowego wejścia klient się nie kończy, natomiast nadal przyjmuje 
dane z serwera. Klient powinien się zakończyć po odebraniu sygnału 
SIGINT (Ctrl-C).</span></p>
<p><span style="line-height: 1.4;">Numery portów klienta powinny być dynamicznie przydzielone przez system.</span></p>
<h2>Protokół</h2>
<p>Zdefiniowany poniżej format danych powinien umożliwiać komunikację 
między programami różnych autorów. Nie wolno zmieniać tego formatu ani 
go rozszerzać. W razie wątpliwości proszę pytać na forum.</p>
<h3>Format strumienia TCP</h3>
<p>Na początku klient nawiązuje połączenie TCP z serwerem. Po odebraniu połączenia serwer wysyła linijkę</p>
<p><span style="font-family: 'courier new', courier, monospace;">CLIENT <em>clientid</em>\n</span></p>
<p>gdzie clientid jest 32-bitową liczbą (zapisaną tekstem), 
identyfikującą połączenie. Po odebraniu takiej linii klient inicjuje 
komunikację po UDP (patrz niżej). Następnie serwer okresowo, co ok. 
sekundę przesyła tym połączeniem raport o wszystkich aktywnych 
klientach, w następującym formacie:</p>
<p><em>[gniazdo TCP klienta] FIFO: [bieżąca liczba bajtów w 
FIFO]/[FIFO_SIZE] (min. [minimalna liczba bajtów w FIFO od ostatniego 
raportu], max. [maksymalna])\n</em></p>
<p>Raport powinien być poprzedzony  pustą linią.</p>
<p>Przykład:</p>
<p><span style="font-family: 'courier new', courier, monospace;">\n</span><br><span style="font-family: 'courier new', courier, monospace;"><span style="line-height: 1.4;">127.0.0.1:50546 FIFO: 6040/7040 (min. 824, max. 7040)\n<br></span><span style="line-height: 1.4;">127.0.0.1:50547 FIFO: 442/7040 (min. 424, max. 4242)\n</span></span></p>
<p><span style="font-size: 1.25em; font-weight: bold; line-height: 1;">Format datagramów UDP</span></p>
<p><span style="font-family: 'courier new', courier, monospace;">CLIENT <em>clientid</em>\n</span></p>
<p>Wysyłany przez klienta jako pierwszy datagram UDP. Parametr <em>clientid</em> powinien być taki sam jak odebrany od serwera w połączeniu TCP.</p>
<p><span style="font-family: 'courier new', courier, monospace;">UPLOAD <em>nr</em>\n</span><br><span style="font-family: 'courier new', courier, monospace;">[dane]</span></p>
<p><span style="line-height: 1.4;">Wysyłany przez klienta datagram z danymi. </span><em style="line-height: 1.4;">Nr</em><span style="line-height: 1.4;">
 to numer datagramu, zwiększany o jeden przy każdym kolejnym fragmencie 
danych. Taki datagram może być wysłany tylko po uprzednim odebraniu 
wartości </span><em style="line-height: 1.4;">ack</em><span style="line-height: 1.4;"> (patrz ACK lub DATA) równej </span><em style="line-height: 1.4;">nr</em><span style="line-height: 1.4;"> oraz nie może zawierać więcej danych niż ostatnio odebrana wartość </span><em style="line-height: 1.4;">win</em><span style="line-height: 1.4;">.</span></p>
<p><span style="font-family: 'courier new', courier, monospace;">DATA <em>nr ack win</em>\n</span><br><span style="font-family: 'courier new', courier, monospace;">[dane]</span></p>
<p>Wysyłany przez serwer datagram z danymi. <em>Nr</em> to numer 
datagramu, zwiększany o jeden przy każdym kolejnym fragmencie danych; 
służy do identyfikacji datagramów na potrzeby retransmisji. <em>Ack</em> to numer kolejnego datagramu (patrz UPLOAD) oczekiwanego od klienta, a win to liczba wolnych bajtów w FIFO.</p>
<p><span>Dane należy przesyłać w formie binarnej, dokładnie tak, jak wyprodukował je mikser.</span></p>
<p><span style="font-family: 'courier new', courier, monospace;">ACK<em> ack win</em>\n</span><br><span style="text-decoration: line-through; color: #99cc00;"></span></p>
<p>Wysyłany przez serwer datagram potwierdzający otrzymanie danych. Jest
 wysyłany po odebraniu każdego poprawnego datagramu UPLOAD. Znaczenie <em>ack</em> i <em>win</em> -- patrz DATA.</p>
<p><span style="line-height: 1.4; font-family: 'courier new', courier, monospace;">RETRANSMIT <em>nr</em>\n</span></p>
<p><span style="line-height: 1.4;">Wysyłana przez klienta do serwera prośba o ponowne przesłanie wszystkich dostępnych datagramów o numerach większych lub równych <em>nr</em>.</span></p>
<p><span style="font-family: 'courier new', courier, monospace;">KEEPALIVE\n</span></p>
<p><span>Wysyłany przez klienta do serwera 10 razy na sekundę.</span></p>
<h2>Wykrywanie kłopotów z połączeniem</h2>
<p>W przypadku wykrycia kłopotów z połączeniem przez klienta, powinien 
on zwolnić wszystkie zasoby oraz rozpocząć swoje działanie od początku, 
automatycznie, nie częściej jednak niż 2x na sekundę. Tylko w przypadku 
kłopotów, co do których można oczekiwać, że bez sensu jest spróbować 
ponownie (np. zły format argumentów), klient powinien się zakończyć. 
Uznajemy, że w przypadku niemożności połączenia z serwerem, próbujemy do
 skutku.</p>
<p>W przypadku wykrycia kłopotów z połączeniem przez serwer, powinien on
 zwolnić wszystkie zasoby związane z tym klientem. Klient pewnie 
spróbuje ponownie.</p>
<p>Jeśli serwer przez sekundę nie odbierze żadnego datagramu UDP, uznaje
 połączenie za kłopotliwe. Zezwala się jednakże na połączenia TCP bez 
przesyłania danych UDP, jeśli się chce zobaczyć tylko raporty.</p>
<p>Jeśli klient przez sekundę nie otrzyma żadnych danych od serwera 
(choćby pustego datagramu DATA), uznaje połączenie za kłopotliwe.</p>
<p>Jeśli połączenie TCP zostanie przerwane, to też uznaje się je za kłopotliwe. :)</p>
<h2><span>Retransmisje klient -&gt; serwer</span></h2>
<p><span style="line-height: 1.4;">Jeśli klient otrzyma dwukotnie 
datagram DATA, bez potwierdzenia ostatnio wysłanego datagramu, powinien 
ponowić wysłanie ostatniego datagramu.</span></p>
<h2>Retransmisje serwer -&gt; klient</h2>
<p><span style="line-height: 1.4;">Serwer nadaje strumienie danych przy 
pomocy UDP. Może się zdarzyć zatem, że niektóre datagramy nie dotrą do 
adresata. Serwer powinien posiadać bufor (algorytmicznie to jest kolejka
 FIFO, jednakże unikam tej nazwy, żeby nie mylić z odbiorczymi kolejkami
 FIFO serwera), w którym pamięta ostatnich BUF_LEN nadanych datagramów.</span></p>
<p><span style="line-height: 1.4;">Jeśli klient otrzyma datagram z numerem (ozn. </span><em style="line-height: 1.4;">nr_recv</em><span style="line-height: 1.4;">) większym niż kolejny oczekiwany (ozn. </span><em style="line-height: 1.4;">nr_expected</em><span style="line-height: 1.4;">), powinien:</span></p>
<ul>
<li><span style="line-height: 1.4;">ów datagram porzucić, ale wysłać w odpowiedzi datagram "RETRANSMIT <em>nr_expected</em>", jeśli <em>nr_expected</em> &gt;= <em>nr_recv</em> - RETRANSMIT_LIMIT,</span></li>
<li><span style="line-height: 1.4;">ów datagram przyjąć oraz uznać, że poprzedzających nie uda mu się nigdy odebrać (czyli <em>nr_expected</em> := <em>nr_recv</em> + 1) w p. p.</span></li>
</ul>
<p>Jeśli klient otrzyma datagram z numerem mniejszym niż kolejny oczekiwany, powinien ów datagram porzucić.</p>
<p>Żeby zapobiec jendak nadmiarowi retransmisji, klient pamięta masymalny numer <em>nr_max_seen</em>
 otrzymanego datagramu DATA (licząc porzucone) i nigdy nie wysyła prośby
 o retransmisję w odpowiedzi na datagram, który nie zwiększa wartości <em>nr_max_seen</em>.</p>





<p><span style="font-size: 1.5em; font-weight: bold; line-height: 1.4;">Wymagana wydajność</span></p>
<p>Przy uruchomieniu 10-ciu klientów (przykładowymi skryptami) i serwera
 na lokalnym komputerze, a także w lokalnej sieci, średnie opóźnienie 
odtwarzania nie powinno być większe niż 100ms.</p>
<p><span style="line-height: 1.4;">Praktycznie, nie teoretycznie, tzn. 
opóźnienie można zmierzyć jako różnicę czasu pomiędzy odczytaniem a 
wypisaniem tych samych danych przez klienta. Ten pomiar nie uwzględnia 
oczywiście opóźnień w linuksowym systemie dźwięku, i o to chodzi.</span></p>









<h2>Ustalenia wspólne i końcowe</h2>
<p>Programy zaliczeniowe muszą być tak napisane, żeby obsługa 
poszczególnych gniazd nie przerywała obsługi pozostałych, tzn. obsługę 
połączeń należy zlecić osobnym procesom/wątkom lub zastosować mechanizm 
select/poll lub podobny. Należy także wyłączyć algorytm Nagle'a dla 
połączeń TCP. Można założyć, że standardowe wejście/wyjście procesów 
obsługuje select/poll (jeśli nie, można wypisać stosowny komunikat i 
zakończyć proces z błędem).</p>
<p>Programy powinny obsługiwać zarówno komunikację IPv4, jak i IPv6, jak
 jest to pokazane w materiałach do labów. Dotyczy to w szczególności 
obsługi parametru -s klienta.</p>
<p>Programy można pisać w C lub w C++(11). Należy używać API poznanych 
na laboratoriach, nie wykorzystywać bibliotek, które je opakowują, poza 
libevent oraz Boost:ASIO.</p>
<p>Ewentualne komunikaty diagnostyczne należy wypisywać na standardowe wyjście błędów.</p>
<p>Do rozwiązania należy dołączyć Makefile.</p>



</div></div>                        </div>
                    </div>
                </div>
</body></html>